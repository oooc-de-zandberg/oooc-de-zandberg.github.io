---
layout: page
title: Leefgroep 1
permalink: /ons-aanbod/groep-1
---

- [Hoe kom je bij ons terecht?](#hoe-kom-je-bij-ons-terecht)
- [Op welke manier kan je hulp krijgen bij De Zandberg?](#op-welke-manier-kan-je-hulp-krijgen-bij-de-zandberg)
- [Wat gebeurt er in de leefgroep?](#wat-gebeurt-er-in-de-leefgroep)
- [Hoe ziet onze leefgroep eruit?](#hoe-ziet-onze-leefgroep-eruit)
- [Hulp voor je ouders (en andere belangrijke mensen)](#hulp-voor-je-ouders-en-andere-belangrijke-mensen)
- [Gesprekken met de psycholoog](#gesprekken-met-de-psycholoog)
- [Wat met school?](#wat-met-school)
- [Hoe blijf je in contact met je ouders?](#hoe-blijf-je-in-contact-met-je-ouders)

## Hoe kom je bij ons terecht?

Soms gaat het thuis even niet zo goed. Daarom kunnen jij en je ouders wat hulp krijgen van De Zandberg. In groep 1 helpen we **kinderen van 0 tot 12 jaar**, vanaf 3 jaar kan je ook voor even in onze leefgroep verblijven.

Hoe vaak je bij ons bent, kan verschillen.

- Sommige kinderen blijven de hele week slapen.
- Andere kinderen gaan in het weekend naar huis.
- Soms komen we bij jou thuis of op school op bezoek.

Je ouders hebben hulp gevraagd, via een andere organisatie zoals het CLB, het CAW, een hulpverlener of de jeugdrechtbank. Wij helpen jou en je ouders voor een tijdje.

We kijken samen met jou, je ouders en andere belangrijke mensen in je leven wat er nodig is om de juiste hulp te geven. Aan het einde van onze hulp praten we met de mensen die jou hebben aangemeld. Samen beslissen we wat er daarna gebeurt.

Ben je via de jeugdrechter bij ons gekomen? Dan beslist die wat er verder moet gebeuren. Ben je via iemand anders gekomen (zoals het OCJ of een hulpverlener)? Dan beslissen je ouders dat samen met hen. We zorgen er altijd voor dat wat goed is voor jou, het belangrijkste is.

## Op welke manier kan je hulp krijgen bij De Zandberg?

Er zijn verschillende manieren waarop we kunnen helpen:

1. **Je woont gewoon thuis**, maar we spreken af om te praten of iets te doen – bij jou thuis of op school. Dat noemen we ambulante of mobiele hulp. Deze hulp duurt meestal tussen de 45 dagen en 4 maanden (afhankelijk van de vragen).
2. **Je woont even bij ons in de leefgroep.** Dat noemen we residentiële hulp. Dit duurt minstens 3 maanden en soms wat langer als dat nodig is. Je ouders blijven betrokken en we doen veel samen. Op woensdagnamiddag mag er altijd een bezoek zijn en als het kan mag je ook elk weekend naar huis. In vakanties kan er ook meer naar huis worden gegaan als dit mogelijk is (zie verder).
3. **Bij een crisis** – als er snel hulp nodig is – kan je voor een korte tijd bij ons komen verblijven of krijgen jullie hulp aan huis. Crisishulp is kort en duurt 28 dagen. Soms is het nodig dit te verlengen omdat er nog geen goede oplossing werd gevonden.

Welke hulp jij krijgt, hangt af van jouw situatie. We beslissen dat altijd samen met je ouders, de mensen die je hebben aangemeld, en soms ook de jeugdrechter.

## Wat gebeurt er in de leefgroep?

Als je in De Zandberg bent, kom je terecht in de leefgroep. Dat is een groep waar andere kinderen zijn, en waar begeleiders je helpen.

De begeleiders zijn volwassenen die elke dag bij je zijn. Ze helpen je bij wat je doet, zoals eten, huiswerk maken, spelen, opruimen en slapen. Ze praten met jou, leren je kennen en kijken hoe je het doet – alleen én met andere kinderen.

- Je zal de begeleiders snel leren kennen.
- Als jij of je ouders iets belangrijk vinden, mogen jullie dat altijd vertellen aan de begeleiders.
- Heb je vragen over hoe het gaat in de groep? Dan mag je dat zeker vragen!

## Hoe ziet onze leefgroep eruit?

Buiten hebben we een mooi speelplein, een trampoline, fietsen en ander buitenspeelgoed. Onze leefgroep ligt ook dicht bij het bos.

In onze leefgroep hebben wij een grote speelzaal waar je kan spelen met Lego, poppen, gezelschapsspelletjes, multimedia, …

We hebben ook een living, eettafel en keuken.

Als je in De Zandberg slaapt, dan krijg je een eigen kamer; je kan deze inrichten met je eigen spulletjes (zoals foto’s, speelgoed, versiering).

Je krijgt een eigen dierensymbool. In de leefgroep vind je deze dieren ook terug om alles wat van jou is te herkennen. Zo hangt er een dierensymbooltje bij de kapstok, de schoenkast, de boekentassen, je persoonlijke schuif, je kamer, je snoepdoos, ...

De begeleiders helpen voor sommige spulletjes zorgen zoals snoep of duurder materiaal (zoals multimedia). Kinderen vanaf 11 jaar die een gsm hebben, mogen die meebrengen en gebruiken volgens de afspraken.

<details>

<summary><b>Bekijk een schooldag in De Zandberg</b></summary>

<p>Zo ziet een schooldag in De Zandberg er uit:</p>

<table>
  <tr>
    <td>OPSTAAN EN ONTBIJT</td>
    <td><img src="/assets/images/dagindeling/ontbijt.png" alt="Ontbijt" style="max-width: 200px"></td>
  </tr>
  <tr>
    <td>NAAR SCHOOL MET DE BUS</td>
    <td><img src="/assets/images/dagindeling/bus.png" alt="Bus naar school" style="max-width: 200px"></td>
  </tr>
  <tr>
    <td>'S MIDDAGS BOTERHAMMEN OP SCHOOL</td>
    <td><img src="/assets/images/dagindeling/boterhammen.png" alt="Boterhammen" style="max-width: 200px"></td>
  </tr>
  <tr>
    <td>TERUG MET DE BUS<br/> NAAR DE ZANDBERG<br/><br/>VIERUURTJE</td>
    <td><img src="/assets/images/dagindeling/bus.png" alt="Bus terug" style="max-width: 200px"><img src="/assets/images/dagindeling/vieruurtje.png" alt="Vieruurtje" style="max-width: 200px"></td>
  </tr>
  <tr>
    <td>VRIJE TIJD</td>
    <td><img src="/assets/images/dagindeling/vrije-tijd.png" alt="Vrije tijd" style="max-width: 200px"></td>
  </tr>
  <tr>
    <td>HUISWERKMOMENT<br/>VANAF 1° LEERJAAR<br/><br/>VRIJE TIJD</td>
    <td><img src="/assets/images/dagindeling/huiswerkmoment.png" alt="Huiswerkmoment" style="max-width: 200px"><img src="/assets/images/dagindeling/vrije-tijd.png" alt="Vrije tijd" style="max-width: 200px"></td>
  </tr>
  <tr>
    <td>WARM AVONDMAAL</td>
    <td><img src="/assets/images/dagindeling/avondmaal.png" alt="Avondmaal" style="max-width: 200px"></td>
  </tr>
  <tr>
    <td>VRIJE TIJD</td>
    <td><img src="/assets/images/dagindeling/vrije-tijd.png" alt="Vrije tijd" style="max-width: 200px"></td>
  </tr>
  <tr>
    <td>SNOEPMOMENTJE</td>
    <td><img src="/assets/images/dagindeling/snoepmoment.png" alt="Snoepmoment" style="max-width: 200px"></td>
  </tr>
  <tr>
    <td>WASMOMENT</td>
    <td><img src="/assets/images/dagindeling/wasmoment.png" alt="Wasmoment" style="max-width: 200px"></td>
  </tr>
  <tr>
    <td>GAAN SLAPEN<br/><br/>
      <ul>
        <li>Kleuters: na wasmoment</li>
        <li>1e lj. t.e.m. 8 jaar: 20u</li>
        <li>9-10 jaar: 20u30</li>
        <li>11-12 jaar: 21u</li>
      </ul><br/>
      In weekend/vakantie een halfuur langer opblijven.
    </td>
    <td><img src="/assets/images/dagindeling/slapen.png" alt="Slapen" style="max-width: 200px"></td>
  </tr>
</table>

</details>
<br/>

Op woensdagnamiddag doen we altijd een activiteit of een uitstap.

Sommige kinderen gaan in het weekend niet naar huis: dan is er veel vrije tijd en af en toe ook een activiteit of uitstapje. Op zondag maken we soms zelf het middageten klaar met de begeleider.

In de vakantie gaan we niet naar school, maar doen we leuke activiteiten en uitstappen. We eten dan ’s middags warm en ’s avonds mag iedereen ook een halfuurtje langer opblijven.

## Hulp voor je ouders (en andere belangrijke mensen)

Niet alleen jij krijgt hulp, ook **je ouders, familie of mensen die belangrijk voor je zijn** kunnen met ons praten. Dat gebeurt met iemand van de **sociale dienst**. Dat is een contextbegeleid(st)er – een moeilijk woord, maar het betekent gewoon: iemand die met je ouders praat om jullie beter te helpen.

Samen bekijken ze:

- Wat er moeilijk loopt thuis.
- Hoe dat komt.
- Wat er kan gedaan worden om het beter te maken.
- Wie nog kan helpen.

Met toestemming van je ouders, praat de sociale dienst soms ook met andere mensen die jullie gezin al kennen (zoals een hulpverlener of school). Ze regelen ook praktische dingen zoals:

- Wanneer je op bezoek kan bij je ouders,
- Of je in het weekend naar huis gaat,
- Wie jou brengt of haalt,
- En of je nog iets nodig hebt zoals kledij of materiaal.

## Gesprekken met de psycholoog

Ongeveer **één keer per week** heb je een moment met de **psycholoog**. Dat is iemand die goed luistert en je helpt om je gevoelens te begrijpen.

- Je praat samen over hoe jij je voelt en wat je denkt.
- De psycholoog doet soms **spelletjes of testjes** om te ontdekken wat jij nodig hebt.
- Je mag ook zeggen wat je vindt van de hulp die je krijgt.

We vinden het heel belangrijk dat **jij mag meepraten** over wat er met je gebeurt. Het is jouw verhaal, dus jouw mening telt!

## Wat met school?

Als je in **De Zandberg** verblijft, blijf je **gewoon naar school gaan**.

We proberen ervoor te zorgen dat je, als het kan, naar je **eigen school** blijft gaan.  Voor jongere kinderen (kleuters en lagere school) lukt dat niet altijd. Dan kijken we samen met je ouders wat mogelijk is. Soms is er geen goed vervoer en dan is het handiger om **naar een school dichtbij De Zandberg** te gaan.

We werken dan samen met deze scholen:

- **Permekeschool Jabbeke**
- **De Loopbrug Snellegem**

Heb je het moeilijk op school of zijn er zorgen? Dan praten wij samen met jou, je ouders en de school om te kijken hoe we kunnen helpen.

## Hoe blijf je in contact met je ouders?

Als je in **De Zandberg** verblijft, is het heel belangrijk dat je **je ouders blijft zien of spreken**. Dat helpt om je goed te voelen. Daarom maken we samen duidelijke afspraken.

**Bij het begin van je verblijf** spreken we zo snel mogelijk af **hoe en wanneer** je je ouders kan zien of horen.

Er zijn verschillende manieren om contact te hebben:

- Je ouders kunnen **op bezoek** komen (meestal op woensdagnamiddag)
- Je kan **in het weekend naar huis** gaan.
- Je kan samen een **uitstapje** doen.
- We spreken één of meerdere **belmomentjes** af (dat kan per telefoon of via videobellen)

Als je bij ons bent via de **jeugdrechter**, dan houden we ons aan de regels die samen met hem of haar zijn afgesproken.

Soms bouwen we het contact stap voor stap op, zodat het rustig en goed verloopt.

En weet je? De leefgroep is **altijd bereikbaar via telefoon**. Dus je ouders kunnen bellen als ze vragen hebben – of als jij hen even wil spreken.
